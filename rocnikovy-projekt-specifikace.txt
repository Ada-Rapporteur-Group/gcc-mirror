Název: Optimalizace silných komponent phi funkcí pro překladač GCC

Účelem je vytvořit patch pro komunitou vyvíjený překladač GCC. Patch bude
obsahovat implementaci algoritmu z sekce 3.2 článku Simple and Efficient
Construction of Static Single Assignment Form[1]. Cílem algoritmu je vyhledávat
a redukovat phi funkce odkazující se na sebe navzájem, tedy tvořící silné
komponenty. Algoritmus se bude nacházet v novém optimalizačním průchodu.

Ani GCC ani konkurenční LLVM v tuto chvíli neobsahuje v produkční verzi
implementaci algoritmu. Je možné, že průchod FRE (Forward Elimination) v GCC
také umí redukovat silné komponenty, ale nový průchod bude rychlejší a tedy
použitelný ve více fázích optimalizace. Nový průchod by také mohl nahradit
starý Copy Propagation průchod.

OS: Primárně Linux
Jazyk: C++

[1] Braun, M., Buchwald, S., Hack, S., Leißa, R., Mallon, C., Zwinkau, A.
(2013). Simple and Efficient Construction of Static Single Assignment Form. In:
Jhala, R., De Bosschere, K. (eds) Compiler Construction. CC 2013. Lecture Notes
in Computer Science, vol 7791. Springer, Berlin, Heidelberg.
https://doi.org/10.1007/978-3-642-37051-9_6
